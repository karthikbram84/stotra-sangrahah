% !TeX program = XeLaTeX
% !TeX root = ../../shloka.tex

\sect{महागणपति नवार्णवेदपाद स्तवः}
\twolineshloka
{श्रीकण्ठतनय श्रीश श्रीकर श्रीदलार्चित}
{श्रीविनायक सर्वेश श्रियं वासय मे कुले}

\twolineshloka
{गजानन गणाधीश द्विजराज-विभूषित}
{भजे त्वां सच्चिदानन्द ब्रह्मणां ब्रह्मणस्पते}

\twolineshloka
{णषष्ठवाच्यनाशाय रोगाटविकुठारिणे}
{घृणापालितलोकाय वनानां पतये नमः}

\twolineshloka
{धियं प्रयच्छते तुभ्यम् ईप्सितार्थप्रदायिने}
{दीप्तभूषणभूषाय दिशां च पतये नमः}

\twolineshloka
{पञ्चब्रह्मस्वरूपाय पञ्चपातकहारिणे}
{पञ्चतत्त्वात्मने तुभ्यं पशूनां पतये नमः}

\twolineshloka
{तटित्कोटि-प्रतीकाश-तनवे विश्वसाक्षिणे}
{तपस्वि-ध्यायिने तुभ्यं सेनानिभ्यश्च वो नमः}

\twolineshloka
{ये भजन्त्यक्षरं त्वां ते प्राप्नुवन्त्यक्षरात्मताम्}
{नैकरूपाय महते मुष्णतां पतये नमः}

\twolineshloka
{नगजावरपुत्राय सुरराजार्चिताय च}
{सगुणाय नमस्तुभ्यं सुमृडीकाय मीढुषे}

\twolineshloka
{महापातकसङ्घात महारणभयापह}
{त्वदीय कृपया देव सर्वानव यजामहे}


\twolineshloka*
{नवार्णरत्ननिगमपादसम्पुटितां स्तुतिम्}
{भक्त्या पठन्ति ये तेषां तुष्टो भव गणाधिप}

॥इति श्री-महागणपति नवार्णवेदपादस्तवः सम्पूर्णः॥
