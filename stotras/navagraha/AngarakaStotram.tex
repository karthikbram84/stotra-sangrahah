% !TeX program = XeLaTeX
% !TeX root = ../../shloka.tex

\sect{अङ्गारकस्तोत्रम्}

\twolineshloka
{अङ्गारकः शक्तिधरो लोहिताङ्गो धरासुतः}
{कुमारो मङ्गलो भौमो महाकायो धनप्रदः}

\twolineshloka
{ऋणहर्ता दृष्टिकर्ता रोगकृद्रोगनाशनः}
{विद्युत्प्रभो व्रणकरः कामदो धनहृत् कुजः}

\twolineshloka
{सामगानप्रियो रक्तवस्त्रो रक्तायतेक्षणः}
{लोहितो रक्तवर्णश्च सर्वकर्मावबोधकः}

\twolineshloka
{रक्तमाल्यधरो हेमकुण्डली ग्रहनायकः}
{नामान्येतानि भौमस्य यः पठेत्सततं नरः}

\threelineshloka
{ऋणं तस्य च दौर्भाग्यं दारिद्र्यं च विनश्यति}
{धनं प्राप्नोति विपुलं स्त्रियं चैव मनोरमाम्}
{वंशोद्द्योतकरं पुत्रं लभते नात्र संशयः}

\twolineshloka
{योऽर्चयेदह्नि भौमस्य मङ्गलं बहुपुष्पकैः}
{सर्वा नश्यति पीडा च तस्य ग्रहकृता ध्रुवम्}

॥इति श्री-स्कान्दपुराणे श्री-अङ्गारकस्तोत्रं सम्पूर्णम्॥