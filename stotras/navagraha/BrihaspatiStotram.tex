% !TeX program = XeLaTeX
% !TeX root = ../../shloka.tex

\sect{बृहस्पतिस्तोत्रम्}

\twolineshloka
{गुरुर्बृहस्पतिर्जीवः सुराचार्यो विदां वरः}
{वागीशो धिषणो दीर्घश्मश्रुः पीताम्बरो युवा}

\twolineshloka
{सुधादृष्टिर्ग्रहाधीशो ग्रहपीडापहारकः}
{दयाकरः सौम्यमूर्तिः सुरार्च्यः कुङ्मलद्युतिः}

\twolineshloka
{लोकपूज्यो लोकगुरुर्नीतिज्ञो नीतिकारकः}
{तारापतिश्चाङ्गिरसो वेदवेद्यः पितामहः}

\twolineshloka
{भक्त्या बृहस्पतिं स्मृत्वा नामान्येतानि यः पठेत्}
{अरोगी बलवान् श्रीमान् पुत्रवान् स भवेन्नरः}

\twolineshloka
{जीवेद्वर्षशतं मर्त्यः पापं नश्यति नश्यति}
{यः पूजयेद्गुरुदिने पीतगन्धाक्षताम्बरैः}

\twolineshloka
{पुष्पदीपोपहारैश्च पूजयित्वा बृहस्पतिम्}
{ब्राह्मणान्भोजयित्वा च पीडाशान्तिर्भवेद्गुरोः}

॥इति श्रीस्कान्दपुराणे श्री-बृहस्पतिस्तोत्रं सम्पूर्णम्॥
