% !TeX program = XeLaTeX
% !TeX root = ../../shloka.tex

\sect{चन्द्राष्टविंशतिनामस्तोत्रम्}

\twolineshloka
{चन्द्रस्य शृणु नामानि शुभदानि महीपते}
{यानि श्रुत्वा नरो दुःखान्मुच्यते नात्र संशयः}

\twolineshloka
{सुधाकरो विधुः सोमो ग्लौरब्जः कुमुदप्रियः}
{लोकप्रियः शुभ्रभानुश्चन्द्रमा रोहिणीपतिः}

\twolineshloka
{शशी हिमकरो राजा द्विजराजो निशाकरः}
{आत्रेय इन्दुः शीतांशुरोषधीशः कलानिधिः}

\twolineshloka
{जैवातृको रमाभ्राता क्षीरोदार्णवसम्भवः}
{नक्षत्रनायकः शम्भुशिरश्चूडामणिर्विभुः}

\twolineshloka
{तापहर्ता नभोदीपो नामान्येतानि यः पठेत्}
{प्रत्यहं भक्तिसंयुक्तस्तस्य पीडा विनश्यति}

\twolineshloka
{तद्दिने च पठेद्यस्तु लभेत्सर्वं समीहितम्}
{ग्रहादीनां च सर्वेषां भवेच्चन्द्रबलं सदा}


॥इति श्री-चन्द्राष्टविंशतिनामस्तोत्रं सम्पूर्णम्॥