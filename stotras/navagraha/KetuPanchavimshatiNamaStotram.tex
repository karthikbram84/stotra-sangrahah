% !TeX program = XeLaTeX
% !TeX root = ../../shloka.tex

\sect{केतुपञ्चविंशतिनामस्तोत्रम्}

\twolineshloka
{केतुः कालः कलयिता धूम्रकेतुर्विवर्णकः}
{लोककेतुर्महाकेतुः सर्वकेतुर्भगप्रदः}

\twolineshloka
{रौद्रो रुद्रप्रियो रुद्रः क्रूरकर्मा सुगन्धधृक्}
{पलालधूमसङ्काशश्चित्रयज्ञोपवीतधृक्}

\twolineshloka
{तारागणविमर्दी च जैमिनेयो ग्रहाधिपः}
{गणेशदेवो विघ्नेशो विषरोगार्तिनाशनः}

\twolineshloka
{प्रव्राज्यदो ज्ञानदश्च तीर्थयात्राप्रवर्तकः}
{पञ्चविंशतिनामानि केतोर्यः सततं पठेत्}

\twolineshloka
{तस्य नश्यति बाधा च सर्वा केतुप्रसादतः}
{धनधान्यपशूनां च भवेद्वृद्धिर्न संशयः}

॥इति श्री-स्कान्दपुराणे श्री-केतुपञ्चविंशतिनामस्तोत्रं सम्पूर्णम्॥


