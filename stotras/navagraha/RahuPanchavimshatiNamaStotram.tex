% !TeX program = XeLaTeX
% !TeX root = ../../shloka.tex

\sect{राहुपञ्चविंशतिनामस्तोत्रम्}

\twolineshloka
{राहुर्दानवमन्त्री च सिंहिकाचित्तनन्दनः}
{अर्धकायः सदा क्रोधी चन्द्रादित्यविमर्दनः}

\twolineshloka
{रौद्रो रुद्रप्रियो दैत्यः स्वर्भानुर्भानुभीतिदः}
{ग्रहराजः सुधापायी राकातिथ्यभिलाषुकः}

\twolineshloka
{कालदृष्टिः कालरूपः श्रीकण्ठहृदयाश्रयः}
{विधुन्तुदः सैंहिकेयो घोररूपो महाबलः}

\twolineshloka
{ग्रहपीडाकरो दंष्ट्री रक्तनेत्रो महोदरः}
{पञ्चविंशतिनामानि स्मृत्वा राहुं सदा नरः}

\twolineshloka
{यः पठेन्महती पीडा तस्य नश्यति केवलम्}
{आरोग्यं पुत्रमतुलां श्रियं धान्यं पशूंस्तथा}

\twolineshloka
{ददाति राहुस्तस्मै यः पठते स्तोत्रमुत्तमम्}
{सततं पठते यस्तु जीवेद्वर्षशतं नरः}

॥ इति श्रीस्कान्दपुराणे श्री-राहुपञ्चविंशतिनामस्तोत्रं सम्पूर्णम्॥
