% !TeX program = XeLaTeX
% !TeX root = ../../shloka.tex

\sect{हरिहरात्मजाष्टकम्}
\fourlineindentedshloka
{हरिवरासनं विश्वमोहनम्}
{हरिदधीश्वरम् आराध्यपादुकम्}
{अरिविमर्दनं नित्यनर्तनम्}
{हरिहरात्मजं देवमाश्रये}

\fourlineindentedshloka
{चरणकीर्तनं भक्तमानसम्}
{भरणलोलुपं नर्तनालसम्}
{अरुणभासुरं भूतनायकम्}
{हरिहरात्मजं देवमाश्रये}

\fourlineindentedshloka
{प्रणयसत्यकं प्राणनायकम्}
{प्रणतकल्पकं सुप्रभञ्चितम्}
{प्रणवमन्दिरं कीर्तनप्रियम्}
{हरिहरात्मजं देवमाश्रये}

\fourlineindentedshloka
{तुरगवाहनं सुन्दराननम्}
{वरगदायुधं वेदवर्णितम्}
{गुरुकृपाकरं कीर्तनप्रियम्}
{हरिहरात्मजं देवमाश्रये}

\fourlineindentedshloka
{त्रिभुवनार्चितं देवतात्मकम्}
{त्रिनयनप्रभुं दिव्यदेशिकम्}
{त्रिदशपूजितं चिन्तितप्रदम्}
{हरिहरात्मजं देवमाश्रये}

\fourlineindentedshloka
{भवभयापहं भावुकावकम्}
{भुवनमोहनं भूतिभूषणम्}
{धवलवाहनं दिव्यवारणम्}
{हरिहरात्मजं देवमाश्रये}

\fourlineindentedshloka
{कलमृदुस्मितं सुन्दराननम्}
{कलभकोमलं गात्रमोहनम्}
{कलभकेसरीं वाजिवाहनम्}
{हरिहरात्मजं देवमाश्रये}

\fourlineindentedshloka
{श्रितजनप्रियं चिन्तितप्रदम्}
{श्रुतिविभूषणं साधुजीवनम्}
{श्रुतिमनोहरं गीतलालसम्}
{हरिहरात्मजं देवमाश्रये}
॥इति श्री-हरिहरात्मजाष्टकं सम्पूर्णम्॥