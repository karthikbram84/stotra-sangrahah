% !TeX program = XeLaTeX
% !TeX root = ../../shloka.tex

\sect{दक्षिणामूर्तिस्तोत्रम् समरपुङ्गवदीक्षितकृतम्}

\twolineshloka
{आधिक्यम् अस्माज्जगतोऽधिगन्तुं विश्वाधिकोक्तेर्विषयं प्रपद्ये}
{कालग्रहग्राहभयापनुत्त्यै कृतान्तशिक्षाकृतिनं प्रपद्ये}

\twolineshloka
{शृङ्गारभूजृम्भणवारणाय प्रसूनकोदण्डरिपुं प्रपद्ये}
{विनेतुम् आर्तिं विषयाध्वजन्यां वटद्रुमाधोवसतिं प्रपद्ये}

\twolineshloka
{मोहातिरेकस्मयमोषणाय पादार्दितापस्मरणं प्रपद्ये}
{कर्माटवीपाटनकौतुकेन पाणौ विराजत्परशुं प्रपद्ये}

\twolineshloka
{विशुद्धविज्ञानविकासहेतोः प्रबोधमुद्राभरितं प्रपद्ये}
{तापत्रयाटोपसमापनाय प्रालेयधामाभरणं प्रपद्ये}

\twolineshloka
{वैमल्यसम्पादनवाञ्छयाऽहं मन्दाकिनीमाल्यधरं प्रपद्ये}
{प्रसादलाभं परम् ईहमानो मुग्धस्मितोल्लासिमुखं प्रपद्ये}

\twolineshloka
{व्यथाम् अशेषाम् अपनेतुकामो नाम्ना मृडं नाथम् अहं प्रपद्ये}
{अनाद्यविद्याशमनं प्रपद्ये नाम्ना महिम्नाऽपि च शङ्करं त्वाम्\textsuperscript{१}}

\twolineshloka
{सर्वज्ञतासारभृतं प्रपद्ये निस्सीमसौहित्यनिधिं प्रपद्ये}
{अनादिबोधायतनं प्रपद्ये स्वतन्त्रतायाः सदनं प्रपद्ये}

\twolineshloka
{हरं प्रपद्येऽहम् अलुप्तशक्तिम् अमेयसामर्थ्यम् अहं प्रपद्ये}
{शिवं प्रपद्ये जनकं विधातुः ईशं हृषीकेशगुरुं प्रपद्ये}

\twolineshloka
{एवं प्रपत्तिम् ईशाने तन्वते तत्त्वदर्शिनः}
{तत्क्रतुन्यायरसिकाः तत्तादृशफलाप्तये}

{\raggedright\fontsize{8}{9}\selectfont \textsuperscript{१}{एतत् श्लोकार्धं श्रीचन्द्रशेखरेन्द्रसरस्वतीश्रीपादैः पूरितम् इति मद्रपुरीवास्तव्यैः प्राध्यापकवीऴिनाथमहाभागैः निवेदितम्।}}


॥इति श्री-समरपुङ्गवदीक्षितकृतयात्राप्रबन्धग्रन्थे विद्यमानं श्री-दक्षिणामूर्तिस्तोत्रम् सम्पूर्णम्॥
