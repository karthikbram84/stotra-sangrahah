% !TeX program = XeLaTeX
% !TeX root = ../../shloka.tex

\sect{गुहपञ्चरत्नम्}
\twolineshloka
{ओङ्कारनगरस्थं तं निगमान्तवनेश्वरम्}
{नित्यमेकं शिवं शान्तं वन्दे गुहमुमासुतम्}

\twolineshloka
{वाचामगोचरं स्कन्दं चिदुद्यानविहारिणम्}
{गुरुमूर्तिं महेशानं वन्दे गुहमुमासुतम्}

\twolineshloka
{सच्चिदनन्दरूपेशं संसारध्वान्तदीपकम्}
{सुब्रह्मण्यमनाद्यन्तं वन्दे गुहमुमासुतम्}

\twolineshloka
{स्वामिनाथं दयासिन्धुं भवाब्धेस्तारकं प्रभुम्}
{निष्कलङ्कं गुणातीतं वन्दे गुहमुमासुतम्}

\twolineshloka
{निराकारं निराधारं निर्विकारं निरामयम्}
{निर्द्वन्द्वं च निरालम्बं वन्दे गुहमुमासुतम्}

॥इति श्री-गुहपञ्चरत्नं सम्पूर्णम्॥

